---
title: Zakonczenie roku szkolnego - Msza Święta
date: 2021-07-06T09:13:27.944Z
images:
  - https://res.cloudinary.com/db6nheyow/image/upload/v1625561608/tyyttt_kmr87s.jpg
---
W kościele Parafialnym w Rudawie, 23 czerwca, odbyła się z udziałem rodziców, dzieci i personelu Przedszkola Msza Święta dziękczynna za otrzymane łaski z prośbą o Boże Błogosławieństwo na czas wakacji. Celebrujący Mszę Świętą ksiądz proboszcz Andrzej Badura pogratulował rodzicom przedszkolaków troski o religijne wychowanie swoich dzieci m.in. poprzez posłanie do Przedszkola Sióstr Służebniczek. Na Mszy Świętej, chętne przedszkolaki przedstawiły prośby w trakcie modlitwy wiernych, rodzice zaangażowali się w czytania liturgiczne i śpiew psalmu, a wszyscy uczestnicy, przy gitarowym akompaniamencie nauczycielki - p. Dominiki Borkiewicz, uświetnili uroczystość śpiewem. Na zakończenie Liturgii, siostra dyrektor Agnieszka Szczerbowska, podziękowała rodzicom i personelowi za współpracę w kończącym się roku szkolnym.